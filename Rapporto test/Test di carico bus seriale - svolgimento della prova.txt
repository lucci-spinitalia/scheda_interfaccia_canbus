Lo scopo di questo test è verificare il carico che può reggere la scheda di interfaccia CANBus.
Per effettuare la prova ci si è avvalsi dei seguenti strumenti:

	- generatore di traffico uart: scheda PICDEM EXPLORER HPC con microcontrollore PIC18F8722 e quarzo da 10 MHz
	- scheda di interfaccia CANBus: la scheda sotto test
	- convertitore canbus-usb: scheda di sviluppo MCP2515 della Microchip
	
Il setup della prova è consistito del generatore di traffico collegato alla scheda di interfaccia canbus, mentre quest'ultima è stata collegata a sua
volta al convertitore canbus-usb che ha avuto la funzione di interfaccia con il pc.

Tramite oppurtuna variazione del firmware, il generatore di traffico ha prodotto diverse situazioni, in cui le variabili sono state la quantità di byte
inviati contemporaneamente ed il numero di messaggi distanziati di un certo intervallo. Per creare delle distanze temporali precise è stato sfruttato
il timer interno.
Il convertitore canbus-usb ha il compito di leggere l'uscita e visualizzarla su schermo, così da poter verificare l'effettiva ricezione di tutti i 
pacchetti. Si è fatto uso del software fornito in dotazione alla scheda che implementa delle utili funzionalità, come il tempo intercorso tra un 
pacchetto e l'altro. Questo consente di fare una stima sulla latenza media della scheda.